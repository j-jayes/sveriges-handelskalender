Gefle Manufaktur Aktiebolag.
<br/>
<br/>GEFLE MANUFAKTUR AKTIEBOLAG
<br/>
<br/>STRÖMSBRO.
<br/>
<br/>    Gefle stad hade i medio av förra århundradet förmånen att i spetsen för sitt
<br/>kommersiella och industriella liv äga en man, som hos sig förenade en vidsynt blick,
<br/>initiativkraft och resurser att genomföra de företag han planerade. Denne man var Per Murén.
<br/>Ett av de största företag, vid vilka hans namn är knutet, är det år 1849 grundlagda Gefle
<br/>Manufaktur Aktiebolag. Bolaget bildades på Murens initiativ den 16 oktober nämnda år
<br/>»i och för anläggande och drivande av ett bomullsmanufakturverk vid Strömsbro», och
<br/>dess första bolagsordning antogs den 23 november, enligt vilken aktiekapitalet utgjorde den
<br/>för den tiden högst betydande summan av 900,000 kronor.
<br/>
<br/>    Som ett bevis på den vakenhet, varmed Per Murén följde med sin tid, förtjänar nämnas,
<br/>att Gefle Manufaktur Aktiebolag var det första av alla industribolag i Sverige, som tillkom
<br/>
<br/>i	enlighet med lagen om aktiebolag av år 1848.
<br/>
<br/>    Bolagets stiftare utgjordes förutom av Per Murén av hrr Lars Johan Hierta och C. D.
<br/>Engelmark i Stockholm. I dess första styrelse insattes dessutom hrr E. D. Grape och den
<br/>namnkunnige G. F. Göransson på Sandviken, han som gjorde Bessemermetoden praktiskt
<br/>användbar.
<br/>
<br/>    Med en sådan styrelse och med Per Murén som verkställande direktör var företagets
<br/>framgång given. Man intresserade både Geflebor och utom staden boende personer att
<br/>teckna aktier i bolaget, vilken teckning gick raskt undan, och man kunde snart skrida
<br/>till anläggningens utförande ute vid Strömsbro strax utanför Gefle. Även i fråga om val
<br/>av plats för anläggningen visade sig Muréns skarpblick. Vid Strömsbro, där Testeboån
<br/>rinner ut i Geflefjärden, funnos alla betingelser för ett stort industriföretag, god tillgång
<br/>på vattenkraft, fria utvecklingsmöjligheter i fråga om fabriks- och bostadsområden, närhet